**Задача:**
Да се напише програма, симулираща работата на кино салон с една каса за билети, един продавач на пуканки и един вход за кинозалата, на който се раздават 3д очила.
Киното работи на следния принцип:

* На всеки две минути на касата се нареждат произволен брой n човека (n$\in$[0,10])
* На всеки 30 сек. касата обслужва по 1 човек
* 70% от хората се нареждат на опашка за пуканки, където обслужването на човек отнема 1:30 минути 
* Останалите отиват директно на опашката за вход в залата/раздаване на 3Д очила, където влизат по 1 на всеки 15 секунди     
* Касата за билети спира да обслужва хора 15 минути преди началото на филма


Да се направи симулация за работата на кино салона, започваща 30 минути преди началото на филма и приключваща в началото му. Да се изведе статистика за:

* Колко човека са останали извън залата в началото на филма
* Колко човека още чакат за пуканки	
* През каква част от времето някои от служителите на киното са стояли без работа (не е имало хора на касата, не е имало желаещи за пуканки, не е имало хора на входа за получаване на 3д очила)

Как се променят отговорите, ако имаме две работещи каси за билети? А ако имаме трима продавачи на пуканки?